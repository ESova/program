---
{
  "title": "Preuzimanje i instalacija Chrome pretraživača",
  "duration": "3:29"
}
---

U ovoj lekciji naučićemo kako da instaliramo Google Chrome internet pretraživač. Od kada je početkom milenijuma postala vodeći internet kompanija, Google je pored najpopularnijeg sajta za pretraživanje, razvio mnogobrojne korisne alate i programe. Jedan od njihovih najuspešnijih projekata jeste Google Chrome pretraživač, koji koristi JavaScript virtuelnu mašinu i multi-procesnu arhitekturu. Ovaj pretraživač lako je došao do pozicije najpopularnijeg na internetu, zbog odličnog korisničkog interfejsa, brzine i responzivnosti. Međutim, ono što ga je stvarno izdvojilo od ostalih pretraživača jesu ugrađeni programerski alati koji otvaraju niz novih mogućnosti za developere. U narednim lekcijama naučićemo kako da koristimo ove alate i programiramo direktno iz web pretraživača.  
