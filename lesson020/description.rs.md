---
{
  "title": "Code Combat - borba",
  "duration": "1:34"
}
---

Još jedan okrugao broj, dvadeset: broj današnje lekcije, ali četrnaesti nivo u igri Code Combat. U prošloj lekciji smo naučili kako da se izborimo protiv neprijatelja. Prvo smo vežbali kako da savladamo jednog, potom njih nekoliko, a sada ćemo naučiti kako da napišemo još složeniji kod i  savladamo mnogo neprijatelja. Pored neprijatelja koje treba da porazimo, potrebno je prikupiti dragulje, a možemo osvojiti i poseban bonus ukoliko iz prvog pokušaja pravilno napišemo kod. Prvo ćete imati priliku da bez naše pomoći pokušate da izbavite heroja iz nevolje, a zatim ćemo zajedno, korak po korak, videti koji je najbolji način za to. 
